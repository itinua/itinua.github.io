---
layout: article
categories: [a1]
title: Квота на імміграцію для IT спеціалістів 

img: IT-Specialist.png
author: oleksandra-hnatiuk
---


Відповідно до [Закону України “Про імміграцію”](https://zakon.rada.gov.ua/laws/show/2491-14) поняття квоти на імміграцію визначає максимальну кількість іноземців та осіб
без громадянства, яким передбачено надати дозвіл на імміграцію протягом одного календарного року. Загалом серед претендентів
на імміграцію Закон виділяє працівників творчих професій, іноземних інвесторів, та останню категорію, яку ми сьогодні розглянемо 
трішки детальніше - висококваліфікованих спеціалістів, потреба в яких є відчутною в економіці нашої країни.

Наприкінці лютого 2020 року Міністерство цифрової трансформації висловило ініціативу щодо запровадження квоти на імміграцію для 
працівників у сфері ІТ у розмірі 5000 осіб, з яких 2500 дістається Києву, решта Харкову, Львову, Дніпру та Одесі. Дану ініціативу 
Кабмін підтримав, що відповідно й позначилося на розмір квоти, затвердженою Розпорядженням КМУ від 11.03.2020№ 413-р. 
Олександр Борняков, заступник Міністра цифрової трансформації з приводу даного питання висловлюється наступним чином:
*“Компанії самостійно будуть приймати рішення про те, які спеціалісти їм потрібні. Головний критерій відбору- це відповідність
кваліфікаційним вимогам до визначених професій в ІТ-сфері для іноземців. У зв’язку з тим, що квота обмежена, першими її отримають ті, хто раніше 
подасть заявки”*.


* Забудьте про щорічне поновлення з візою, адже з квотою перевірка відбуватиметься раз на 10 років;
* Відсутність прив’язки до конкретного місця- твори вільно і будь-де;
* Можливість відкрити власний ФОП;
* Є можливість іммігрувати та жити в Україні зі своєю родиною;
* Працевлаштування відбуватиметься на тих самих умовах, що й для громадян України( не потрібно отримувати щорічні дозволи 
на працевлаштування);
* Є можливість отримати посвідку на постійне місце проживання за необхідності.
* На підставі дозволу на імміграцію можна отримати постійний вид на проживання на 10 років або громадянство;
* Можливість відкрити власний ФОП;
* Є можливість іммігрувати та жити в Україні зі своєю родиною, отримавши для членів родини вид на проживання на підставі того, що 
маєте власний (на рік кожному);
* Працевлаштування відбуватиметься на тих самих умовах, що й для громадян України (не потрібно отримувати дозволи 
на працевлаштування раз на рік або на три роки, окремо для кожного роботодавця);

**Хто підпадає під дію квоти?**
Міністерство розвитку економіки , торгівлі та сільського господарства України на своїй офіційній веб-сторінці вже опублікувало [перелік спеціальностей та вимоги до кваліфікації спеціалістів і робітників, потреба яких може бути задоволена за рахунок імміграції 
у 2020 році](283-2.pdf). Досвід роботи в сфері ІТ повинен складати не менше 5 років, а наявність освіти за відповідним напрямком у більшості випадків підтверджується діючим сертифікатом з інформаційної безпеки (ознайомитись з даними вимогами до кожної із спеціальностей можна за посиланням, вказаним нижче).

**Куди звертатися та які документи необхідно подавати?**
Перелік документів, необхідний для отримання дозволу на імміграцію по квоті визначений у Законі України «Про імміграцію» від 7
червня 2001 року № 2491-III, а саме:
* паспорт та копія паспортного документу;
* заява;
* переклад паспорту, засвідчений у визначеному законодавством порядку ;
* 3 фотокартки, розміром 3,5 4,5;
* документ, що підтверджує місце проживання особи (в Україні та за кордоном);
* документально підтверджені відомості про склад сім'ї особи (копії свідоцтва про народження, свідоцтва про шлюб, документів про 
усиновлення, встановлення опіки чи піклування тощо);
* документ, виданий лікувально-профілактичним закладом про відсутність у заявника хвороб;
* довідка про відсутність судимості, яка видається консульством заявника;
* копії документів, що підтверджують відповідність рівня кваліфікації спеціаліста або робітника вимогам, передбаченим у переліку, 
затвердженому центральним органом виконавчої влади, що забезпечує формування державної політики у сфері праці;
* квитанція про сплату державного мита або консульського збору.

Відповідність кандидатури заявника та його професії до зазначеної в затвердженому переліку перевіряться Мінекономіки  протягом місяця,
саме так і  вирішуватиметься питання щодо задоволення клопотання.


*Наша команда юристів буде рада допомоги вашому бізнесу щодо оформлення іноземців, що працюють в Україні*
