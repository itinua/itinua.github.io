---
layout: article
categories: [a2, actual]
title: Звільнення іноземного працівника
img: resign.jpg
author: vlad-grygorenko
---
**Алгоритм дій при достроковому звільненні іноземного працівника**

Процедура звільнення іноземного працівника не менш важлива і потребує не меншої уваги ніж процедура отримання дозволу на застосування праці.

Перш за все варто зазначити, що подаючи документи до ДМС на отримання посвідки на тимчасове проживання, іноземець подає зобов’язання роботодавця 
повідомити територіальні органи ДМС та центр зайнятості про дострокове припинення трудового договору. Це необхідно для того, щоб центр зайнятості 
скасував дозвіл на застосування праці, а ДМС визначив підстави чи їх відсутність для продовження посвідки на тимчасове проживання. 

В нормативно-правових актах не визначено типових форм заяв до ДМС та центру зайнятості. Тому можна надсилати заяви в довільній формі.

**Алгоритм дій для Роботодавця**

![image](/images/em1.jpg.png)

Тепер, власне щодо алгоритму. Перш за все потрібно підготувати додаткову угоду до трудового договору (підстава звільнення – ст. 36 КЗПП, за згодою сторін), 
або повідомлення про розірвання трудового договору за ініціативою роботодавця (ст. 40 КЗПП) про підстави такого розірвання. Для припинення трудового договору 
за ініціативою роботодавця мають бути підстави, про що детально можна ознайомитись [тут](https://minjust.gov.ua/m/str_9999)

На підставі додаткової угоди або повідомлення про розірвання трудового договору необхідно підготувати наказ про звільнення (у цих випадках не потрібна заява працівника). 
Далі, необхідно письмово повідомити Центр зайнятості про припинення трудового договору з іноземцем, подавши заяву в довільній формі. **Важливо, повідомити центр зайнятості
до повідомлення ДМС, адже в повідомленні ДМС варто зазначити в додатках, що центр зайнятості вже повідомлено** (хоч цього і не вимагається законом). 

Дедлайн для повідомлення як центру зайнятості, так і ДМС становить 10 календарних днів з дня звільнення.

**ВІДПОВІДАЛЬНІСТЬ РОБОТОДАВЦЯ**
В Законі України про зайнятість населення не згадується про відповідальність роботодавця за порушення вищезазначених правил дострокового звільнення іноземця, 
але вона передбачається за Кодексом України про адміністративні правопорушення. А саме в ст. 204 КУАП зазначається, що посадові особи товариства з обмеженою 
відповідальністю або ФОПа несуть адміністративну відповідальність за порушення порядку працевлаштування іноземців а також інші порушення, якщо вони будь-яким 
чином сприяють іноземцям та особам без громадянства в ухиленні від виїзду з України після закінчення терміну перебування. Власне під «інші порушення» і підходить 
порушення порядку звільнення, або строків повідомлення про звільнення іноземця в ДМС та центр зайнятості. Штраф у даному випадку буде складати від 100 до 200 
неоподатковуваних мінімумів доходів громадян (1700-3400 гривень).

**Алгоритм дій для іноземця**

img: em2.jpg

Для іноземця алгоритм дій при достроковому звільненні наступний – необхідно перш за все знятись з місця реєстрації. Для цього необхідно подати заяву 
(оформляється на місці) до Центру надання адміністративних послуг. При собі потрібно мати посвідку на тимчасове проживання.

Після цього необхідно, разом з повідомленням роботодавця про звільнення, здати посвідку до ДМС, в результаті чого іноземець отримує копію рішення про визнання посвідки недійсною. 

І фінальний етап – виїзд з території України, не пізніше 7 дня від отримання від ДМС копії рішення про визнання посвідки недійсною.

**ВІДПОВІДАЛЬНІСТЬ ІНОЗЕМЦЯ**

Недотримання зазначених дій спричинить порушення строку перебування, оскільки за сплином 7 календарних днів на виїзд. Проте строк перебування на підставі 
посвідки не буде зараховуватись в загальний строк перебування без законних на те підстав (перебувати в Україні без оформлення посвідки можна не більше 90 
днів протягом 180 днів). 

Таким чином, наступного разу іноземець може заїхати до України без необхідності чекати наступні три місяці для цього. Особливо гостро це питання стоїть для 
іноземців, що не повинні отримувати візу d (Росія, Білорусія, Азербайджан, Грузія, Узбекистан), оскільки у разі порушення такими особами строків перебування 
в Україні, вони не зможуть заїхати в Україну наступні три місяці після виїзду.

Громадяни з країн, які мають отримати візу d, можуть заїжджати в Україні навіть у випадку попереднього перевищення строку перебування, на підставі вже такої візи. 
Тут слід зазначити, що штраф необхідно сплатити при виїзді, оскільки у разі наступної оплати штрафу після виїзду необхідно надіслати квитанції про оплату поштою на 
адресу пропускного пункту, через який виїжджав іноземець. Невиконання цієї вимоги спричинить відмову в наданні візи d і в подальшому неможливість в’їзду.

Таким чином, факт невиїзду в строк є порушенням перебування, що спричиняє нарахування штрафу. Станом на січень 2022 штраф за порушення строку перебування складає 
від 30 до 50 неоподатковуваних мінімумів доходів громадян (1700-5100 гривень).

Отже, не варто зневажливо ставитись до обов’язку в правильній формі як прийняття на роботу іноземця, так і його звільнення.



